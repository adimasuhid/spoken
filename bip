paano mag sulat ng isang spoken word kung masaya ka naman

ganito

makipag kwentuhan ka sa hindi mo naman ka close na tao ng dalawang oras habang nasa byahe kayo. yung tungkol sa mga luma niyong relationship, parang yung sa tadhana
o kaya magpadapo ka ng mga mahuhulog na alupihan sa ilalim ng puno ng mangga, tapos apply-an mo ng benadryl yung mga pantal na lalabas
pwede ring mag-absent ka, tapos kumain ka sa yakimix, traders hotel, o kaya bonchon kung medyo kapos ka
eto maganda, mag pagawa ka ng coca-cola cds, yung booth na maliit, kulay pula, tapos 3 songs lang yung laman. suggestion ko: ako'y sayo at ikay akin, this I promise you, hanggang ngayon, in no particular order
bumili ka ng nachos sa perya pagkatapos magshoot ng mga ring sa mga games doon
o kaya tumambay ka sa sunken garden. yung sa up. sa tapat ng law building, bili ka muna ng shake sa long island tapos pansit kay ate marie, tapos manood ka ng sunset
mag out of town ka, pwedeng batangas, pwedeng tagaytay, pwedeng coron, pwedeng coron
mag magic ka
mag ipon ka ng dalawampu't walong tiket ng bus, na may 28 sa tiket number tapos itupi ng wavy fashion, tapos lagay mo sa maliit na lalagyan
gumawa ka ng labindalawang music video na lip sync. di pwedeng 10 o 11. bitin yun e.

maraming pwedeng gawin sa totoo lang

pero eto lang talaga yung kelangan

magmahal ka ng limang taon. makipagbreak ka. magmahal ng anim pa ulit. kasi hindi mo malalaman ang saya ng hindi mo naranasang malungkot.
at di mo mararanasan kung ano ang lungkot, ng di ka nagmahal. 

tapos kumuha ng susulutan, notebook, tab, keyboard kahit ano.
tapos balikan mo yung limang taon. balikan mo, yung anim. tapos isulat mo ang bawat moment sa mga taon na masaya ka. yung masaya kayo.
di naman kelangan mag rhyme. di naman kelangan masyadong hugot.
basta alam mo, na pag binasa mo sa intended audience maiintidihan ka niya. maaalala niya yung mga ginawa mo, yung mga ginawa niyo.

kasi hindi naman lahat ng tula, hindi naman lahat ng spoken word. kelangan maraming makarinig o maka-intindi. kahit isa lang. yung isa lang na nag-papasaya sayo

parang..
 
ganito



